<!DOCTYPE html>
<html lang="pl">
	<head>
		<title>Herbata</title>
		<meta charset="utf-8">
		<meta name="viewport" content="width=device-width, initial-scale=1.0">
		<link rel="stylesheet" href="style.css" type="text/css">
	</head>
	<body>
	<article id="tytul">Herbata</article>
	<nav>
		<ul>
			<li><a href="index.html">O herbacie</a></li>
			<li><a href="rodzaje.html">Rodzaje</a></li>
			<li><a href="klasyfikacja.html">Klasyfikacja</a></li>
			<li><a href="wlasciwosci.html">Właściwości</a></li>
			<li><a href="zlotereguly.html">Porady</a></li>
		</ul>
	</nav>
	<article>
		<h1>O herbacie...</h1>
		<p>Herbata - oprócz wody- jest napojem, który pije się najczęściej. We współczesnym nazewnictwie botanicznym funkcjonuje tylko jeden gatunek krzewu herbacianego - Camellia sinensis, oznaczający kamelię chińską. Jest to wiecznie zielony krzew lub drzewo z ciemnymi, ząbkowatymi skórzanymi listkami. Zazwyczaj ma białe lub różowe, niewielkie i wonne kwiaty oraz małe, brunatne  owoce-torebki.  Nasiona herbaty służą przeważnie do rozmnażania, choć w dzisiejszych czasach robi się to zazwyczaj za pomocą sadzonek zielnych pobieranych ze szlachetnych odmian roślin matecznych. </p>
		<p>Współcześnie uważa się, że istnieją tyko dwie podstawowe odmiany herbaty, traktowane nawet jako odrębne gatunki tej rośliny: Camellia sinensis i Camellia assamica (herbata assamska). Obydwa gatunki krzyżowano między sobą, by uzyskać lepsze, delikatniejsze i bardziej odporne odmiany. Nadzwyczaj przydatna okazała się krzyżówka assamska, która dzisiaj stanowi podstawę większości upraw herbaty na świecie.</p>
		<p class="cytat"><q>Nie istnieje żaden na tyle poważny problem,<br> którego nie dałoby sie załagodzić filiżanką dobrej herbaty.</q><br>Bernard- Paul Heroux</p>
		<p>Największym rejonem uprawy herbaty jest północno-indyjska prowincja Assam.  W tym rejonie produkuje się głównie herbatę dobrej jakości o typowym, cierpkim smaku. Jej intensywny aromat jest odczuwalny prawie w każdej wodzie, dlatego ta odmiana herbaty znajduje się w wielu mieszankach.</p>
		<p>Wyjątkowo aromatyczna herbata pochodzi z Darjeeling, okręgu w północnych Indiach. Krzewy tej rośliny porastają tam południowe stoki Himalajów na wysokości od 2000 do 3000 m n.p.m.  Z uwagi na górzysty region, napar herbaty Darjeeling jest wyraźnie jaśniejszy niż napar z herbaty assamskiej. Z tego wynika, że barwa i aromat naparu zależą nie tylko od ilości użytej herbaty i czasu trwania zaparzania, ale również od warunków w jakich uprawia się krzewy herbaciane. </p>
		<p class="cytat"><q>Herbata ożywia naszą wyobraźnię,<br>podtrzymuje omdlewającą głowę<br>i pozwala zachować spokój duszy.</q><br>Edmund Waller</p>
		<p>Z krzewów herbacianych zrywa się liście dopiero po 4-5 latach od ich posadzenia. Przy odpowiedniej pielęgnacji będą one dawać zbiory przez co najmniej 25 lat. Z krzewu herbacianego wykorzystuje się tylko liście, zrywając jedynie młode pędy wraz z  pąkami liściowymi. Herbata jest lepsza wtedy, gdy listki są delikatne i młode. Do przygotowania naparu nie używa się ani kwiatów, ani owoców krzewów. Z zamkniętych jeszcze w postaci pąków listków szczytowych uzyskuje się herbatę najwyższej klasy. </p>
		<p>Zbiór liści wymaga dużej sprawności rąk, dlatego ta praca jest zdominowana przez kobiety. Liście zrywa się obydwoma rękami. Zebrane młode pędy układa się w bambusowych koszach. Doświadczona zbieraczka potrafi zebrać dziennie do 25 kg zielonych liści, co odpowiada ok. 6 kg sypkiej herbaty.</p>
		<p>Głównymi etapami obróbki liści są: </p>
		<ul>
			<li>więdnięcie,</li>
			<li>skręcanie liści,</li>
			<li>proces fermentacji,</li>
			<li>suszenie,</li>
			<li>sortowanie,</li>
			<li>pakowanie gotowego produktu.</li>
		</ul>
	</article>
</body>
</html>